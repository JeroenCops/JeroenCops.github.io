---
id: "blog-post-3"
title: "Projectweek"
author: Jeroen Cops
featuredImage: jobevent.jpeg
tags: [projectweek, ]
---

In het tweede jaar toegepaste informatica was de projectweek een voorbereiding om te leren samenwerken in een team binnen een bepaald onderzoeksproject. De bedoeling van het project was om mijn zelfreflectie beter te kunnen ontwikkelen als IT-er en hoe ik beter kon werken in een teamgroep. De teamsamenstelling gebeurde aan de hand van het thalento-rapport. De groep bestond uit drie teamleden.

De eerste dag werd in een workshop vier kernkwadranten overlopen met onze projectgroep. Deze bevatten onze kwaliteiten, valkuilen, uitdagingen en allergieën. De coach stelde voor om enkel onze kwaliteiten op te schrijven. De andere teamleden beschreven daarna de valkuilen, uitdagingen en allergieën op basis van je kwaliteiten. De ingevulde kernkwadranten gaven me een beeld over zaken die ik niet over mijzelf wist. Op basis van deze gegevens konden we vergelijken met het thalento-rapport. Het thalento-rapport geeft de persoonlijkheidskenmerken weer, wat belangrijk is voor jezelf, de ambities die je hebt en de kansen die je zoekt. Het rapport kwam in bepaalde mate overeen met mijn talenten, uitdagingen en de valkuilen. Hieruit bleek dat ik een persoon ben die analyseert voor ik iets uitvoer en doorzet tot het gewenste resultaat wordt bereikt. In een team moet ik nog beter samenwerken en ondernemend zijn. Dit rapport gaf mij een goed beeld wat ik zelf kan bijdragen in een team en hoe anderen mij kunnen helpen. Het is belangrijk om mijn sterktes en zwaktes te leren kennen en hoe ik pas in een team om een project goed te kunnen uitvoeren. 
 
De volgende dag startten we een seminarie over het opbouwen van een netwerk. Ik leerde hoe je je correct moet voorstellen aan een contactpersoon van een bedrijf tijdens een job evenement en concrete vragen te stellen over het bedrijf. Namiddag kregen we de opdracht om online ons eigen netwerk uit te bouwen via een LinkedIn profiel. LinkedIn is een professioneel social media platform om connecties op te bouwen met anderen en zo gemakkelijker in contact te komen met mensen in de bedrijfswereld. 

Op donderdag 8 februari namen we deel aan een job evenement om contact te nemen met een bedrijf. Dit evenement vond plaats in het congresgebouw van de PXL Campus. Ik bezocht vier verschillende bedrijven op de jobbeurs. Bewire en ICapps waren de twee bedrijven die ervoor mij het meeste uitsprongen. At me het meeste aansprak was dat de werknemers bij deze bedrijven kunnen groeien in hun job en ruimte hebben om zichzelf te ontwikkelen. 
Op woensdag 7 februari 2018 kregen we in een seminarie uitleg over onderzoekend handelen. Tijdens het seminarie werd ons toegelicht hoe we zelf een onderzoek konden uitvoeren.  Allereerst moesten we een probleem situeren en ons afvragen hoe we dit zouden oplossen. Welke benodigdheden we hiervoor nodig hadden en met wie we dit samen gingen ontwikkelen. Na deze seminarie ging ik aan de slag met mijn teamleden aan een project over een maatschappelijk probleem. Wij begonnen te brainstormen over verschillende problemen die in het hogeschool PXL kunnen voorkomen. Het idee was een applicatie te creëren om studenten samen te brengen. Studenten komen samen om te studeren en deze applicatie verbindt ze met hetzelfde vak en locatie. Via de applicatie kunnen ze ook contact opnemen met elkaar.

Als laatste kwam Saskia Buntinx van het bedrijf Unleashed ons meer uitleg geven over Out-of-the-box-thinking, innovatie en intrapreneurship. Het onderwerp ging over een innovatieve oplossing zoeken voor een algemeen maatschappelijk probleem of een volledig nieuw idee kunnen uitwerken. Na deze seminarie kregen we de opdracht om in onze groep een volledig nieuw idee te pitchen. Het idee dat we bedacht hadden, was de SmartFridge++. Het is een koelkast met een touchscreen. Er worden suggesties getoond van recepten. Deze recepten worden bepaald aan de hand van de inhoud van de koelkast.  In een minuut moesten we een publiek overtuigen met het uitgewerkte idee. Zo kan de klant ook nagaan aan de hand van recept welke ingrediënten er nog nodig zijn.
