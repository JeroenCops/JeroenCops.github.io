---
id: "blog-post-1"
title: "Care-athon"
author: Jeroen Cops
featuredImage: mock.png
tags: [Mobile, Java, Android]
---

De care-athon daagt de studenten uit om naar innovatieve ideeën te zoeken binnen de zorgsector. Er waren vier uitdagingen waar elke student kon uitkiezen. Dit is een overzicht van alle opdrachten:

| Bedrijf           | Uitdaging             |
|:------------------|:-----------------------|
| *Sint Oda*          | Special games creëren voor de mensen met een ernstige beperking |
| *Ambulance Wens*    | 	Een applicatie om wensen te beheren en organiseren voor mensen met een kort leven |
| *G-karate*          | Een applicatie voor mensen met in een rolstoel oefeningen stapsgewijs uitleggen aan de hand van eenvoudige instructies |
| *Kinderopvang Ferm* | Een applicatie om kinderen te registreren aan een kinderopvang met behulp van gezichtsherkenning|

Uit de vier uitdagingen had ik de kinderopvang Ferm gekozen. Ferm is een netwerk van gezinsondersteunende diensten zoals thuiszorg, kinderopvang, huishoudhulp en oppas. Elke kinderopvang van Ferm heeft een grote hoeveelheid kinderen die iedere dag ingeschreven worden bij aankomst en uitgeschreven bij het vertrek. Dit wordt momenteel gedaan met een progressieve webapplicatie waarmee QR-codes worden gescand bij het in- en uitschrijven. De QR-codes bevinden zich op een sleutelhanger die het kind ontvangt bij de eerste inschrijving. In deze app kan het personeel extra informatie raadplegen over elk kind aanwezig in de opvang.

De bestaande applicatie heeft enkele nadelen bij het scannen van de QR-codes. De sleutelhanger maken, brengt een extra kost voor de kinderopvang en moet vervangen wordt na een bepaalde duur van gebruik. De ouders kunnen de sleutelhanger vergeten of verliezen waardoor het kind op naam moet worden ingeschreven.

De voorgestelde oplossing is een applicatie die het gezicht herkent van het kind en in een database bij wordt gehouden. Dit versnelt de registratie van elk kind en zorgt ervoor dat er geen badge meer nodig is.
We werden in teams verdeeld en ik ging aan de slag met mijn teamlid om de applicatie uit te werken. Als eerste bepaalde we de nodige functionaliteit en creëerde we een mockup voor de mobiele applicatie. Deze mockup presenteerde we aan de verantwoordelijken van Ferm.

De eerste dag spendeerde ik samen met mijn teamlid naar verschillende bibliotheken. Voor de ontwikkeling van de mobiele applicatie kozen we Google Vision. Ik volgde de documentatie om een applicatie te realiseren met Google Vision. Ik werkte dit stuk ook uit voor de twee dagen. Mijn teamlid werkte de applicatie uit. Hij zette alle nodige componenten op de juiste plaats met de mockup. Uiteindelijk kregen we enkel de detectie van het gezicht klaar tegen de deadline. Met Google Vision was het makkelijk om de detectie te implementeren maar voor herkenning was er geen documentatie beschikbaar. Als we beter onderzoek naar bibliotheken voor gezichtsherkenning hadden gedaan, zou het project afgeraakt zijn. Bijvoorbeeld de bibliotheken OpenCv en met Microsoft Azure. Door dit werd ons team niet verkozen voor de finale van deze care-athon.

Om vier uur ’s middags werden de applicatie van alle teams getoond aan de jury. Uit de negen teams werden er maar drie teams geselecteerd. Deze teams stelden hun project voor aan alle studenten van het derde jaar om een prijs te verdienen. Het team dat de meeste stemmen kreeg van de medestudenten, won de prijs.
